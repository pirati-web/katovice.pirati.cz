---
layout: post
published: true
category: blog
title: OTEVŘENÉ A TRANSPARENTNÍ KATOVICE
date: '2018-09-18T21:29:00+01:00'
author: Lukáš Kolářík
image: posts/nove-otevreno.png
description: katovice Transparentní zveřejníme Piráti 2.0
tags: transparence
---

OTEVŘENÉ A TRANSPARENTNÍ KATOVICE! 



Pro dobrou správu obce je důležité, aby se do práce radnice zapojovala široká veřejnost. Má-li být ovšem účast lidí na rozhodování užitečná a všestranně přínosná, potřebujeme mít všichni kvalitní a přehledné informace. Chceme proto být maximálně otevření a vstřícní. Jako vzor nám může sloužit Nové Město na Moravě, [podívejte se, co všechno tamní samospráva zveřejňuje](https://otevreno.nmnm.cz/). Na základě tohoto vzoru:



➡️připravíme rozklikávací rozpočet městyse a jím zřizovaných příspěvkových organizací a firem. Občan bude mít možnost rozkliknout si jednotlivé výdaje až na konkrétní doklad či fakturu.



➡️přejdeme na [transparentní bankovní účty](https://bit.ly/2DGUxLv), každý se tak bude moci podívat, jak se hospodaří a jaké jsou aktuální příjmy a výdaje. 



➡️[zveřejníme veškeré smlouvy](https://bit.ly/2xK7Bug) uzavřené obcí, ne jen ty nad 50.000 Kč. Veřejnost tak bude mít možnost kontrolovat hospodárnost nakládání s financemi a majetkem a také srovnávat, za jakou cenu pořizují srovnatelné zboží nebo služby ostatní úřady. 



➡️materiály pro jednání zastupitelstva [zveřejníme předem](https://bit.ly/2xOHrXl), a to všem občanům bez výjimky. Občané musí mít možnost přijít na všechna jednání zastupitelstva, která budou zároveň vysílána online pomocí internetu. 



➡️staneme se členy sdružení [Otevřená města](https://www.otevrenamesta.cz/) a navážeme spolupráci s ostatními stejně smýšlejícími obcemi, se kterými si budeme vyměňovat zkušenosti



Pokud obec dobře hospodaří, nemá se za co stydět a pokud hospodaří špatně, občané na to velmi rychle přijdou. Jak se vám to libí? Také chcete otevřené Katovice? Pojďte do toho s námi a volte Katovice 2.0 !
