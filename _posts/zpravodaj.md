---
layout: post
published: true
category: blog
title: Katovický zpravodaj 2.0
date: '2018-10-02 12:49pm'
author: lukas.kolarik
image: posts/42940133_423031888225347_519969060344037376_n.jpg
description: Nový předvolební web Katovice 2.0 Piráti a zpravodaj
tags: Katovice Piráti 2.0 zpravodaj
---

Možná už jste objevili v poštovních schránkách náš Katovický zpravodaj 2.0. Pokud ještě ne, tak ho tam brzy objevíte. Obecní zpravodaj patří v Katovicích k nejsilnějším komunikačním kanálům s občany, chceme ho tedy posunout na další, modernější metu. 

Je to taková ukázka, jak by mohla nová podoba zpravodaje vypadat, a také jak by mohly vypadat některé články v jeho příštích vydáních, pokud dostaneme šanci realizovat náš program. 

Úplně vzadu naleznete asi nejdůležitější část. Je tam dotazník, který můžete vyplnit a dát tak najevo svůj pohled na situaci v obci a její budoucí směřování. Výsledky následně zanalyzujeme a přehledně zveřejníme tak, aby mohlo nové zastupitelstvo, ať už bude jeho složení jakékoliv, ve svých rozhodnutích plně reflektovat názory občanů.

A co bychom to byly za Katovice 2.0, kdyby nebyl dotazník dostupný také v elektronické podobě. Naleznete jej na http:/katovice.jdem.cz

Budeme rádi, pokud jej vy, občané Katovic, vyplníte. Jedině tak bude v celkovém výsledku obsažen i váš názor, pohled a preference. V takových anketách budeme v budoucnu pokračovat, získáme tím zpětnou vazbu našich kroků a také se projeví vůle našich občanů.

Chcete jen odevzdat svůj hlas nebo mít slovo i po volbách?
