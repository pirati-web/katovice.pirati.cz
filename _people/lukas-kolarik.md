---
uid: lukas.kolarik
name: Lukáš Kolářík
titles:
  before:
  after:
category:
  - clenove
  - pms
  - kontaktni_osoba
  - kandidat-obec
ordpms: 1
ordclenove: 3
description: místní rodák, poslanec za Piráty
img: people/lukas-kolarik.jpg 
mail:
  - lukas.kolarik@pirati.cz
profiles:
  facebook: https://www.facebook.com/kolarikl
#  googleplus: https://plus.google.com/+uzivatel.na.googleplus
#  twitter: https://twitter.com/uzivatel.na.twitteru
---

**Lukáš Kolářík** (* 5. března 1984) podporuje Piráty od jejich vzniku a od roku 2013 je jejich aktivním členem. Pochází z jihočeského městečka Katovice, kde pobýval většinu svého života a nyní žije, z pracovních důvodů, v Písku. Chce se ale vrátit zpět do Katovic. Má tři dcery (devítiletá dvojčata a dvouletou dcerku), pro které by chtěl zajistit dobré podmínky pro život. To je také jedním z mnoha důvodů, proč vstoupil do politiky.

Vystudoval obor Elektronické počítačové systémy na SOŠ Blatná a po krátké zastávce ve strojírenském průmyslu byl zaměstnán jako obchodník s výpočetní technikou a následně jako vedoucí servisu v téže společnosti. Postupem času získával další zkušenosti z oboru jako IT servisní a reklamační technik, garant servisu a hotline podpory produktů významného výrobce PC komponent a příslušenství. Zbylý čas věnoval HW opravám základních desek a grafických karet. Jeho další důležitou životní etapou bylo pětileté zaměstnání jako Manažer prodejny se spotřební elektronikou (500m2), kde byl plně zodpovědný za celkový chod obchodu, jeho hospodářské výsledky, marketingové aktivity v regionu a zároveň budoval obchodní tým deseti prodejců. Toto vše zdokonalilo jeho komunikační a obchodní dovednosti, empatii, asertivitu, umění vést tým a vyjednávat, naučil se být rozhodný a spravedlivý.

V tuto chvíli se živí jako OSVČ – správa metropolitní počítačové sítě a její rozvoj, montáže výroba a servis elektronických zařízení, servis výpočetní techniky a poradenství v tomto oboru. Je společníkem a technickým ředitelem ve firmě zabývající se poradenstvím v oblasti pokladních zařízení.
Je předsedou Pirátů v Jihočeském kraji a zároveň předsedou místního sdružení Piráti Strakonicko. Primárními volbami byl zvolen lídrem kandidátky do Poslanecké sněmovny v letošních volbách. V těchto volbách uspěl a stal se poslancem Parlamentu ČR, kde bojujel za svou myšlenku, že „občané jsou zřizovatelé státu“. Také se věnuje tématům bezpečnosti, sociální politiky státu, exekucím a IT systémům na ministerstvu práce a sociálních věcí.

Vzhledem ke svému pracovnímu vytížení a velké rodině nemá příliš volného času, pokud se však nějaký najde, věnuje se aktivitám občanského sdružení Rally fans Katovice, jehož je místopředsedou. Jako společensky nejvýznamnější počiny tohoto spolku vnímá pořádání charitativních koncertů Autumnnight, dětských cyklodnů a podobných akcí pro veřejnost. Velkou část svého volného času věnuje rodině. Dále ho baví rally, focení, elektronika, dobrovolnická činnost.

Je bystrý, komunikativní, přátelský, přístupný všem názorům, schopen kompromisu a je pro každou srandu. Osobnostní typ ENFP.
